FRAGMENTA. 45

XII.

Crctno Tusc. Disp. 11. 10. Veniat AEschylus non poeta solum,
sed etiam Pythagoreus3 sic enim accepimus. Quo modo fert apud
eum Prometheus dolorem quem excipit ob furtum Lemnium,

Unde ignem cluet mortalibus
Clam Divis, doctu* Prometheus
Clepsisse dole, poenasque J0vi
Fato expendisse supremo,

Has igitur poenas pendens, affixus ad Caucasum haec dicit,

Titanum soboleS, socia nostri sanguinis,
Generata Coelo, adspicite religatum asperis
Vinctumque saxis, navem ut horrisono freto
Noctem paventes timidi adnectunt navitae.
Saturnius me sic infixit Jupiter,
Jovisque numen Mulciberi adscivit manus.
Hos ille cuneos fabrici crudeli inserens,
Perrupit artus; qua miser solertia
Transverberatus castrum hoc Furiarum incolO.
jam tertio me quoque funesto die,
Tristi advolatu, aduncis lacerans unguibus,
Jovis satelles pastu dilaniat fere.
Tum jecore opimo farta et satiata affatim,
Clangorem fundit vastum, et sublime advolans
Pinnata cauda nostrum adulat sanguinem.
Cum vero adesum inflatu renovatum est jecur,
Tum rursus tetros avida se ad pastus refert.
Sic hunc custodem moesti cruciatus alo:
Qui me perenni vivum foedat miseria.
Namque, ut videtis, vinclis constrictus Jovis,
Arcere nequeo diram volucrem a pectore.
Sic me ipse viduus pestes accipio anxias,
Amore mortis terminum anquirens mali.
Sed longe a letho numine aspellor jovis,
Atque haec vetusta saeclis glomerata horridi5‚
Luctifica clades nostro infixa est corpori ε
Ε quo liquatae solis ardore excidunt
Gustae, quae saxa assidue instillant Caucasi.

