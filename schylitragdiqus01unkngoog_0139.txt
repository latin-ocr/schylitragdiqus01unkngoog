ARGUMENTUM AESCHYLI TRAGOEDIAE·

PROMETHEI VINCTI.

DUM Prometheus, quod ignem suffuratus esset, in Scythia
vinciretur, Io vagabunda ab eo certior fit, quod AEgyptum perveniens
ex contactu Jovis pariet Epaphum. Mercurius autem introducitur,
minatus eum fulmine ictum iri, nisi quae Jovi eventura sint enuntiet;
praedixerat enim Prometheus Jovem imperio a filio proprio exutum
iri. Tandem Prometheus tonitru facto disparet.

Est autem sabula in transitu apud Sophoclem in Colchis,
apud Euripidem vero omnino non extat. Scena fabulae in Scythia
ponitur ad montem Caucasum. Chorus autem constat ex Nymphis
oceanitidibus: Summa ejus est, Promethei religatio.

Sciendum tamen quod non secundum vulgarem opinionem in
Caucaso vinciri dicit Prometheum, sed ad Europaeas partes Oceani,
ut ex iis quae ad Io dicuntur licet conjicere.

ALITER.

CUM Prometheus ignem Jovi surreptum hominibus tribuisset,
cujus ope omne genus artium invenerunt, Jupiter ira commotus
tradidit eum ministris suis quos Vim et Robur nominant, et VulcanO,
ut ad montem Caucasum abducentes ferreis eum vinculis ibi
constringerent. Quo facto, adsunt omnes marinae Nymphae, ut ei
solatium prebeant, et mox ipse etiam Oceanus advenit, qui
Prometheo ostendit velle se Jovem cum precibus adire, ab eoque
impetrare quo a vinculis liberaretur: non sinit Prometheus, utpote
qui animum Jovis serum nec sseai facilem probe cognosceret.
Secedente autem Ocean0, advenit Io Inachi filia palabunda, ab
eoque intelligit et quae mala tulerit, et quae latura sit, et quod unus
ex illius posteris ipsum liberaturus sit, qui erat Hercules Jovis
filius3 quodque ex contrectatione Jovis ipsa sit Epaphum paritura.
Caeterum Prometheo nimis libere adversus Jovem verba proferenti,
quasi a filio quem ipse procreabit, imperio fuerit exuendus, aliaque
contumeliis plena loquenti occurrit Mercurius a Jove missuS, qui ei
fulmen minitatur, ni velit quae eventura sint Jovi enarrare, eumque
renuentem tonitru diruptis nubibus exterminat.

R

